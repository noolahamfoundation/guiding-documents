# நூலகம் - பல்வகைமையை நோக்கி 2016
## பின்புலம்
நூலக நிறுவனமானது இலங்கைத் தமிழ் பேசும் சமூகங்கள் தொடர்பான எல்லா வகையான அறிவுத் தொகுதிகளையும் ஆவணப்படுத்தி எண்ணிம வகையில் பாதுகாத்து அனைவருக்கும் கிடைக்கச் செய்யும் முயற்சியில் ஈடுபடும் ஒரு தன்னார்வத் தொண்டு நிறுவனம் ஆகும்.  தன்னார்வலர்களின் நேரம், ஆற்றல், நிதி, துறைசார் உள்ளீடுகளைப் பெற்று ஆவணப்படுத்தல், எண்ணிம பாதுகாப்பு மற்றும் அணுக்கப்படுத்தல் பணிகளில்
செயற்படும் ஒரு முன்னோடி நிறுவனம் ஆகும்.  தெளிவான தொலைநோக்கு, பணி இலக்கு, நோக்கங்கள், விழுமியங்கள், இணையத்தில் வெளியிடப்படும் கணக்காய்வுக்கு உட்படுத்தப்பட்ட நிதி மற்றும் ஆண்டு அறிக்கைகள், வரையறை செய்யப்பட்ட நிர்வாகக் கட்டமைப்பு, கொள்கைகள், செயலாக்கங்கள் என ஒரு முன் எடுத்துக்காட்டு நிறுவனமாக நூலகம் வளர்ந்துவருகின்றது.


## பல்வகைத்தன்மை
நூலக நிறுவனம் தனது சேகரிப்புக்களில், கொள்கைகளில், செயற்திட்டங்களில், கட்டமைப்பில் சமூகத்தின் பல்வகைத்தன்மையை காத்திரமாக உள்வாங்கி வளர வேண்டும் என்று உறுதிபூண்டுள்ளது.  நூலக நிறுவனம் என்றுமே பால்நிலை (gender), பாலியல் ஈடுபாடு (sexual orientation), சாதி (caste), வயது (age), சமயம் (religion), பிரதேசம் (place of origin) உட்பட்ட எந்த வகைகளிலும் பாகுபாடுகள் பார்க்காமல் (without discrimination) செயற்பட்டு வந்துள்ளது.  ஆழமான பல்வகைத்தன்மை (deep diversity) அடைதல் என்பது சமூகத்தில் வேரூன்றி உள்ள, நனவிலியாக (unconscious) இருக்கக்கூடிய தடைகளைக் கடந்து வளர்தல் ஆகும்.  அதாவது பல்வகைத்தன்மையை, பன்முகத்தன்மையை நூலக பேரமைப்பின் விழுமியங்களில் ஒன்றாக முன்நிறுத்துத்தலும், செயற்படுதலும் ஆகும்.  இந்த முன்னெடுப்பு சவால்கள் நிறைந்தது, அக்கறை, ஆற்றல், வளங்களை கோரிநிற்பது., தொடர்ச்சியான மேம்படுத்தலை வேண்டிநிற்பது (continuous improvement).  

## பல்வகைமையை நோக்கி
நூலக நிறுவகமானது பல்வகைமைப்படுத்தும் போக்கை பல்வேறு மட்டங்களில் முன்னெடுத்துவருகின்றது.

1.  கொள்கை மட்டத்தில் 
2. மதியுரைஞர் வழிகாட்டுநர் சபை பணிப்பாளர் சபை தொண்டர் செயற்பாட்டுகுழுக்கள்  என வரும் ஆளுகை மட்டத்தில்
3. ஆளணி மட்டத்தில்
4. ஆவணப்படுத்தல் தெரிவுகளை முன்னுரிமைப்படுத்துகையில் 

என வரக்கூடிய பல்வேறு மட்டங்களில் கூருணர்வுடன் திட்டமிடுகிறது. செயற்படுத்த விழைகிறது. முழுமையை நோக்கி உறுதியாக நிதானமாக முன்செல்ல ஓரணியில் திரண்டுள்ளது.  அதற்கமைய  முன்னெடுத்துவரும் செயற்பாடுகள்:

## முன்னெடுத்துவரும் செயற்பாடுகள்
* பங்கேற்க திறந்த அழைப்பு - Open Nominations for RB, Units and Volunteers
* பல்வகைப்பட்டவர்களின் அல்லது விளிம்புநிலை சமூகங்களில் பங்களிப்புக்களை ஊக்குவிக்க காத்திரமான தொடர்புகளை ஏற்படுத்தல் - Active Outreach towards marginalized communities
* மதியுரை அவையை செயற்பட வைத்து, பல்வகை உள்ளீடுகளைப் பெறுதல் - Activating an Advisory Panel to get contribution from wider spectrum of contributors
* சேகரிப்பு விருத்தி மற்றும் அணுக்கப்படுத்தல் கொள்கைகளையும் செயற்பாடுகளையும் பல்வகைப்பட்டவர்களின் உள்ளீடுகளைப் பெற்று மேம்படுத்தல் - Improving Collections Development and Access policy/processes with input from diverse experts
* பல்வகைத்தன்மை முன்னெடுப்புக்களை நிலையான ஒரு செயலாக்கமாக, அக்கறையாகக் கொண்டு கொள்கை, செயற்திட்டங்கள், கட்டமைப்புக்களில் தொடர்ச்சியாக மேம்படுத்தலைகளைச் செய்தல், கண்காணித்தல் - Diversity Initiative as Unit/Process with a subcommittee to review and undertake actions on an ongoing basis to improve policy, program/projects and organization architecture
* 2016 இல் பெண்கள் ஆவணகம், மலையக ஆவணகம் ஆகியவற்றை செயற்திட்டங்களாக மாற்றி கூடிய வளங்கள் ஒதுக்கல்.  விரைவில் முஸ்லீம் ஆவணகம், ந.ந.ஈ.தி ஆவணகம், சாதிய எதிர்ப்பு வரலாற்று ஆவணகம் உட்பட்ட ஆவணகங்களை போதிய வளங்களைக் கொண்ட செயற்திட்டங்களாக மாற்றி வளர்த்தல்.
* கட்டற்ற திறந்த அணுக்கம் (Free and Open Access), கட்டற்ற மற்றும் திறந்த மென்பொருட்கள் (Free and Open Source Software), திறந்த வடிவங்கள் (Open Formats), பொதுமங்கள் (Commons) ஆகியவற்றுக்கான உறுதியைத் தருதல்.
